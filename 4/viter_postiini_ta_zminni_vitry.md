Вiтер, постiйнi та змiннi вiтри
===============================

<div class="eoz-wrap">
<span class="eoz">Означення</span>
<div class="eoz-text">
<b>Вiтер</b> — рух повiтря iз зони високого атмосферного тиску в зону низького атмосферного тиску в горизонтальному або близькому до нього напрямку.
</div>
</div>

Вітер характеризується <span class="p1">швидкістю</span>, <span class="p1">силою</span> й <span class="p1">напрямом</span>.

Швидкість вітру вимірюють у метрах за секунду $$\left(\dfrac{\text{м}}{\text{с}}\right)$$ або в кілометрах за годину $$\left(\dfrac{\text{км}}{\text{год}}\right)$$. Силу вітру визначають за тиском рухомого повітря на предмети. Її вимірюють у кілограмах на квадратний метр $$\left(\dfrac{\text{км}}{\text{м}^{2}}\right)$$. Чим більша різниця в значеннях атмосферного тиску, тим більша швидкість та сила вітру.

Відсутність будь-яких ознак вітру називають штилем. Напрям вітру визначають за положенням тієї сторони горизонту, звідки він дме.

<div class="eoz-wrap">
<span class="eoz">Означення</span>
<div class="eoz-text">
<b>Флюгер</b> — прилад для визначення напряму та, iнодi, швидкостi вiтру.
</div>
</div>

<div align="center">
<img src="4.png" width="350">
</div>

<div class="eoz-wrap">
<span class="eoz">Означення</span>
<div class="eoz-text">
<p><b>Анемометр</b> — прилад для визначення швидкостi вiтру.</p>
<b>Роза вiтрiв</b> — дiаграма, яка вiдображає напрями вiтрiв, що переважають у певнiй мiсцевостi.
</div>
</div>

Довжина її променів пропорційна повторюваності вітрів даного напряму.

<div align="center">
<img src="5.png" width="400">
</div>

<div class="space">
<div class="fluidMedia">
<iframe align="center" width="560" height="315" src="https://www.youtube.com/embed/fXqLYHAefZo" frameborder="0" allowfullscreen></iframe>
</div>
<div class="popup">
</div>
</div>



<div class="eoz-wrap">
<span class="eoz">Означення</span>
<div class="eoz-text">
<b>Пасати</b> — це постiйнi вiтри, якi виникають мiж тропiчним високим та екваторiальним низьким поясами атмосферного тиску в Пiвнiчнiй i Пiвденнiй пiвкулях Землi.
</div>
</div>

Завдяки обертанню земної кулі пасати у Північній півкулі переміщуються з північного сходу на південний захід, а в Південній – з південного сходу на північний захід.

<div align="center">
<img src="6.png">
</div>


<div class="eoz-wrap">
<span class="eoz">Означення</span>
<div class="eoz-text">
<b>Захiднi вiтри</b> — постiйнi вiтри, якi дмуть у помiрних широтах.
</div>
</div>

Місцеві вітри (бриз, фен, бора) дмуть над порівняно невеликою територією і значно впливають на погоду в даній місцевості.

<div class="eoz-wrap">
<span class="eoz">Означення</span>
<div class="eoz-text">
<b>Бриз</b> — змiнний вiтер, який дме з добовою перiодичнiстю на узбережжi морiв, великих озер i деяких великих рiчок.
</div>
</div>

Змінює свій напрям двічі на день. Денний, або морський — бриз рухається з водної поверхні на суходіл, а нічний, або береговий — з охолодженого узбережжя суходолу на водойму.

<div align="center">
<img src="7.png">
<p>Схема денного (а) та нічного (б) бризу</p>
<p align="right">Автор: <span class="p1">Jesús Gómez Fernández</span></p>
</div>


<div class="eoz-wrap">
<span class="eoz">Означення</span>
<div class="eoz-text">
<p><b>Фен — теплий i сухий вiтер, що дме з гiр у долини.</p>

<p><b>Бора</b> — сильний холодний поривчастий вiтер, що дме зi схилiв гiр до теплого моря.</p>
<b>Мусон</b> — змiнний вiтер, який змiнює свiй напрям двiчi на рiк: взимку дме iз суходолу на океан, а влiтку, навпаки, з океану на суходiл.
</div>
</div>

Мусонні вітри найкраще виражені на півдні та сході Азії, на півночі Індійського та заході Тихого океанів. Особливо потужним є азійський літній мусон. Він містить велику кількість вологи і тепла, з ним пов’язані рясні опади.

<quiz>
<question>
<p>Що таке вітер?</p>
<answer>Сила, із якою повітря тисне на земну поверхню</answer> 
<answer>Рух повітря із ділянки з вищою температурою у ділянку з нижчою в горизонтальному або близькому до нього напрямку</answer>
<answer>Рух повітря із суші на водойму або з водойми на сушу в горизонтальному або близькому до нього напрямку</answer>
<answer correct>Рух повітря із зони високого атмосферного тиску в зону низького атмосферного тиску в горизонтальному або близькому до нього напрямку</answer>
</question>
<question>
<p>В яких одиницях вимірюють силу вітру?</p>
<answer correct>$$\dfrac{\text{кг}}{\text{м}^2}$$</answer>
<answer>$$\dfrac{\text{м}}{\text{с}}$$</answer>
<answer>$$\dfrac{\text{км}}{\text{год}}$$</answer>
<answer>$$\text{мм.рт.ст}$$</answer>
</question>
<question>
<p>Дайте визначення поняттю роза вітрів</p>
<answer>Прилад для визначення напрямку та сили вітру</answer>
<answer correct>Діаграма, яка відображає напрямки вітрів, які переважають у певній місцевості</answer>
<answer>Прилад для визначення швидкості вітру</answer>
<answer>Назва квітки, що росте на альпійських луках</answer>
</question>
<question>
<p>Яке з наведених визначень відповідає поняттю «бриз»?</p>
<answer>Це постійний вітер, що виникає між тропічним високим та екваторіальним низьким поясами атмосферного тиску у Північній і Південній півкулях Землі.</answer>
<answer>Теплий і сухий вітер, що дме з гір у долини</answer>
<answer>Сильний холодний поривчастий вітер, що дме зі схилів гір до теплого моря</answer>
<answer correct>Змінний вітер, який дме з добовою періодичністю на узбережжі водойм та змінює свій напрямок двічі на день</answer>
</question>
</quiz>