Пояси атмосферного тиску на Землi
=================================

<div class="eoz-wrap">
<span class="eoz">Означення</span>
<div class="eoz-text">
<b>Атмосферний тиск</b> – сила, з якою повiтря тисне на земну поверхню.
</div>
</div>

Одиниці вимірювання атмосферного тиску – міліметри ртутного стовпа (мм рт. ст.), Паскалі (Па). За нормальний атмосферний тиск уважають тиск
ртутного стовпа заввишки 760 мм на широті $$45^{\circ}$$ над рівнем моря
при температурі $$0^{\circ}C$$.

Вимірюють тиск за допомогою **барометра**.

<div align="center">
<img src="2.jpg" width="350">
<p align="right">Автор: <span class="p1">Sch</span></p>
</div>

Повітря тисне на різні ділянки земної поверхні неоднаково. Це можна
пояснити нерівномірним нагріванням поверхні Землі, від якої, в свою
чергу, нагрівається повітря. Отож, атмосферний тиск залежить від
температури повітря. При підвищенні температури тиск знижується, при
зниженні – навпаки.

<div align="center">
<img src="3.png" width="420">
</div>

Від нагрівання повітря розширюється, піднімається вгору і менше тисне на
поверхню. При охолодженні, навпаки, стискається й опускається вниз.
Також важливим фактором є висота над рівнем моря. Із підняттям угору
товщина верхніх шарів атмосфери зменшується, як зменшується й густина
повітря, тому тиск знижується у тропосфері на кожен 1 км підйому на 100
мм ртутного стовпчика. На Землі існують три пояси з переважанням
низького тиску й чотири — з переважанням високого тиску. Їхнє утворення
пов’язане з нерівномірним розподілом сонячного тепла на Землі та
властивістю повітря змінювати об’єм і вагу залежно від температури.


<div class="eoz-wrap">
<span class="eoz">Означення</span>
<div class="eoz-text">
<b>Iзобари</b> — лiнiї на картi, якi з’єднують точки з однаковим тиском
на земнiй поверхнi.
</div>
</div>

<quiz>
<question>
<p>Зона якого тиску знаходиться над екватором?</p>
<answer>зона високого тиску</answer>
<answer correct>зона низького тиску</answer>
</question>
<question>
<p>Який з факторів не впливає на атмосферний тиск?</p>
<answer>Температура повітря</answer>
<answer>Висота над рівнем моря</answer>
<answer correct>Характер підстилаючої поверхні</answer>
<answer>Залежить від всіх наведених факторів</answer>
<explanation>Характер підстилаючої поверхні (сніг, рослинність, поверхня води, тощо) має великий вплив на властивості повітряних мас, на їх температуру, вологість і прозорість, а отже, впливає і на рівень атмосферного тиску, що дуже залежить від температури повітря. Головним чином вплив на температуру пояснюється тим, що від характеру підстильної поверхні залежить співвідношення величини сонячної радіації відбитої від поверхні землі і поглиненої нею (світла поверхня відбиває сонячну радіацію, а темна – поглинає). Більш детально про це можна прочитати в 11 главі (<a href="http://geography.ed-era.com/6/rozvyazannyageografichnyh_zadach.html" target="_blank">альбедо</a>).
</explanation>
</question>
</quiz>