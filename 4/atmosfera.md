#Атмосфера, її склад i будова

<div class="eoz-wrap">
<span class="eoz">Означення</span>
<div class="eoz-text">
<b>Атмосфера</b> — повiтряна оболонка Землi.
</div>
</div>

Нижня межа атмосфери опускається до земної поверхні, а верхня поступово
переходить у космічний простір. Атмосфера утримується силою тяжіння
Землі та обертається разом із нею. До її складу входить *атмосферне повітря*, *водяна пара* і *тверді частинки в завислому стані*. Суміш
газів атмосфери називають повітрям: азот 78%, кисень 21%, інші гази 1%
(у тому числі 0,3% вуглекислий газ). 

<div class="ebio-wrap">
<span class="ebio">Примітка</span>
<div class="ebio-text">
<span class="p1">Азот</span> — компонент, з якого
складається все живе. <br>
<span class="p1">Кисень</span> потрібен для дихання.<br> 
<span class="p1">Вуглекислий газ</span> — «утеплювач» Землі, тому що він легко пропускає сонячну енергію
до земної поверхні та затримує тепло, що йде від неї.<br>
Надзвичайно важливий <span class="p1">озон</span>, який не пропускає до земної поверхні ті сонячні
промені, які згубно діють на всі живі організми. 
</div>
</div>


Озон концентрується на висоті 20-30 км, утворюючи озоновий шар. Водяна пара потрапляє в
атмосферу в результаті випаровування води із земної поверхні. З водяної
пари утворюються хмари та опади. Вона затримує в атмосфері до 60% тепла,
що піднімається від поверхні Землі. Тверді частинки, що містяться в
атмосфері в завислому стані, зменшують кількість сонячної енергії, що
надходить до Землі, сприяють швидкому згущенню водяної пари й утворенню
хмар.

<table>
<thead>
<tr>
<th>Назва</th>
<th>Характеристика</th>
</tr>
</thead>
<tbody>
<tr>
<td width="25%"><b>Тропосфера</b><br> (до 8—18 км)</td>
<td>Містить 90% усього атмосферного повітря. Найщільніший шар атмосфери. Тут формується погода. Верхня межа тропосфери над екватором піднімається до 18 км, а над полюсами – лише до
8 км. У тропосфері температура повітря знижується на кожен 1 км на 6\(^{\circ}\)С.</td>
</tr>
<tr>
<td><b>Стратосфера</b> <br>(до 50—55 км)<br>
<b>Озоновий шар</b> <br>(20—25 км)</td>
<td>Повітря в стратосфері розріджене та сухе. У ній майже немає хмар. Основний газ у стратосфері – озон. Озоновий шар захищає Землю від шкідливого ультрафіолетового випромінювання Сонця.</td>
</tr>
<tr>
<td><b>Мезосфера</b><br>(до 80—85 км)</td>
<td>Має дуже розріджене повітря. Його температура зменшується до $$-100…-110^{\circ}$$С. Мезосфера здатна
відбивати радіохвилі, забезпечуючи далекий радіозв’язок на планеті.</td>
</tr>
<tr>
<td><b>Термосфера (іоносфера)</b><br>(до 400 км)</td>
<td>Сфера дуже розрідженого іонізованого газу. Завдяки
поглинанню сонячної радіації температура з висотою підвищується до $$1000^{\circ}$$С. У термосфері утворюються полярні сяйва. Іоносфера частково поглинає шкідливе рентгенівське випромінювання Сонця.</td>
</tr>
<tr>
<td><b>Екзосфера</b><br>
<b>(«Земна корона»)</b><br>
(до 1800—2000 км)</td>
<td>Сфера розсіяння, з якої гази можуть потрапляти до
міжпланетного простору. Має незначний уміст водяної пари та гелію.</td>
</tr>
</tbody>
</table>
