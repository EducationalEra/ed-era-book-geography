Погода, її елементи, типи, змiна в часi
=======================================

<div class="eoz-wrap">
<span class="eoz">Визначення</span>
<div class="eoz-text">
<b>Погода</b> — це стан нижнього шару атмосфери в данiй мiсцевостi в
певний момент (або промiжок) часу.
</div>
</div>

Основними характеристиками погоди є температура повітря, атмосферний
тиск, вітер, вологість, хмари і хмарність, опади, гроза тощо.
Найголовнішою особливістю погоди є її мінливість.

Чинники, які зумовлюють мінливість погоди:

-   Зміна кута падіння сонячних променів протягом доби, місяця, року, що впливає на температурні умови кожної території;

-   Неоднорідність рельєфу та рух повітряних мас;

-   Утворення циклонів і антициклонів.

Розрізняють *періодичні* й *неперіодичні* зміни погоди. Періодичні зміни
погоди пов’язані з рухом Землі навколо своєї осі та навколо Сонця. Це,
зокрема, добові та сезонні зміни температури і вологості повітря,
напряму вітру. Неперіодичні зміни погоди зумовлені переміщенням
повітряних мас, атмосферних фронтів, циклонів і антициклонів.


<div class="eoz-wrap">
<span class="eoz">Визначення</span>
<div class="eoz-text">
<b>Тип погоди</b> — це загальна характеристика погоди, що включає її
основнi елементи.
</div>
</div>

За **температурними умовами** погоду поділяють на три типи:

-   Безморозна

-   З переходом температури через 0$^{\circ}$С

-   Морозна

**Безморозна** погода переважає протягом року здебільшого в
еквато-ріальних і тропічних широтах.

**Погода з переходом через 0$^{\circ}$С** характерна для перехідних
сезонів — весни й осені — і буває лише в помірних широтах.

**Морозну** погоду спостерігають в помірних і полярних широтах.

<div class="eoz-wrap">
<span class="eoz">Визначення</span>
<div class="eoz-text">
<p><b>Метеорологiя</b> — наука про земну атмосферу, явища та процеси,
якi в нiй вiдбуваються. Об’єктом вивчення метеорологiї є метеорологiчнi елементи.</p>

<b>Прогноз погоди</b> — iнформацiя про стан погоди в майбутньому.
</div>
</div>

Передбачати погоду можна *синоптичними методами* або за *місцевими ознаками*.

**Синоптичні** — постійні наукові спостереження за станом погоди за
допомогою різноманітних приладів, у тому числі й космічних; складання
*синоптичних карт*, на яких умовними позначками наносять результати
одночасних спостережень за погодою на мережі метеорологічних станцій.

![image](14)

Синоптична карта

**За місцевими ознаками** — використання народних спостережень за
передвісниками змін погоди, народних прикмет.
