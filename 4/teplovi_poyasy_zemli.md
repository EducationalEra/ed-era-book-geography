Теплові пояси Землі
===================

Усі процеси в атмосфері відбуваються з участю **сонячної енергії**, але
не всі ділянки земної поверхні отримують однакову її кількість.

Чинники, від яких залежить кількість сонячної радіації:
<ul>
<li><span class="p1">Кут падіння сонячних променів</span>: найбільша кількість сонячних променів над екватором, найменша — за Полярним колом. Так, на екваторі кут падіння сонячних променів сягає $$90^{\circ}$$ у березні і вересні (у дні весняного та осіннього рівнодення) і є дуже великим у грудні та червні (у дні зимового і літнього сонцестояння).</li>
<li><span class="p1">Прозорість атмосфери</span>: хмари, пил, смог, дим зменшують кількість сонячної радіації, що надходить до Землі.</li>
<li><span class="p1">Тривалість світового дня</span>: влітку до районів поблизу полюсів надходить значна кількість сонячної радіації.</li>
<li><span class="p1">Абсолютна висота місцевості</span>: гірські вершини отримують більше сонячної радіації, ніж рівнинні поверхні.</li>
<li><span class="p1">Характер земної поверхні</span>: величина альбедо, рельєф місцевості, океанічні течії. Наприклад, ліс, пісок, розораний вологий темний
ґрунт поглинають більше енергії Сонця і тому нагріваються швидше.
Натомість світлі території, вкриті снігом чи льодом, майже не
нагріваються, оскільки більша частина енергії, що надійшла від
Сонця, миттєво відбивається назад в атмосферу. Вода нагрівається
повільніше, але й повільніше віддає поглинуту енергію.</li>
<li><span class="p1">Відстань від Землі до Сонця</span>: у січні Земля розташована найближче до Сонця і отримує більшу кількість сонячної енергії, на найбільшій відстані — в липні.</li>
</ul>

<div class="eoz-wrap">
<span class="eoz">Означення</span>
<div class="eoz-text">
<b>Тепловi пояси</b> — умовнi глобальнi областi Землi, що видiляються
за ознакою розподiлу середньорiчних температур повiтря.
</div>
</div>

Виділення теплових поясів обумовлено нерівномірним розподілом сонячного
тепла по кулястій поверхні Землі. Межі теплових поясів проходять за
умовними лініями — тропіками та полярними колами.

<div class="eoz-wrap">
<span class="eoz">Означення</span>
<div class="eoz-text">
<p><b>Тропiки</b> (Пiвнiчний та Пiвденний) — паралелi, що вiддаленi на
$$23^{\circ}27’$$ на пiвнiч i на пiвдень вiд екватора.</p>

<b>Полярнi кола</b> (Пiвнiчне та Пiвденне) — паралелi в Пiвнiчнiй i
Пiвденнiй пiвкулях з широтою $$66^{\circ}33’$$.
</div>
</div>

Існують спеціальні географічні карти, які показують річний розподіл
температури повітря на Землі. На них температуру повітря позначають або
точками, поряд з якими стоїть її числове значення, або спеціальними
лініями, які з’єднують точки з однаковою температурою, – **ізотермами**.
Червоними лініями позначають температуру найтеплішого місяця року, яким
у Північній півкулі є липень. Чорними або синіми лініями позначають
температуру січня – найхолоднішого місяця у Північній півкулі.

Розрізняють чотири типи річного розподілу температури: *екваторіальний*,
*тропічний*, *помірний* і *полярний*. За особливостями річного розподілу
температури повітря на Землі виділяють сім теплових поясів, межами яких
є ізотерми: *жаркий*, *два помірних*, *два холодни*х і *два пояси
вічного холоду*.

<div class="eoz-wrap">
<span class="eoz">Означення</span>
<div class="eoz-text">
<p></p>
<b>Iзотерми</b> — лiнiї на картi, якi з’єднують точки з однаковою середньою температурою на земнiй поверхнi.
</div>
</div>

<div align="center">
<img src="1.png">
<p align="right">Автор: <span class="p1">Urmas</span></p>
</div>


**Жаркий** розташований з обох боків від екватора між Північним і
Південним тропіками. Земна поверхня отримує багато сонячного тепла й
добре нагрівається завдяки тому, що сонячні промені падають прямо або
під великим кутом. Середньорічні температури: $$+20$$...$$+26 ^{\circ}$$С.

**Помірні** (Північний і Південний) розташовані між тропіками та
полярним колом в обох півкулях. Висота Сонця над горизонтом змінюється
залежно від пори року, що зумовлює велику амплітуду коливань температури
й зміну пір року. Середньорічні температури: $$0^{\circ}$$...$$+25$$
$$^{\circ}$$С.

**Холодні** (Північний і Південний) розташовані за полярними колами в
обох півкулях. Кут падіння сонячних променів мінімальний, частину
променів відбивають льодовий і сніговий покрив, тому на території цих
поясів дуже холодно. Середньорічні температури: нижче за $$0^{\circ}$$С.

**Пояси вічного холоду** (Північний і Південний) розташовані навколо
полюсів і оточені ізотермою $$0^{\circ}$$С найтеплішого місяця в обох
півкулях.

