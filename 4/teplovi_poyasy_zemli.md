Теплові пояси Землі
===================

Усі процеси в атмосфері відбуваються з участю **сонячної енергії**, але
не всі ділянки земної поверхні отримують однакову її кількість.

Чинники, від яких залежить кількість сонячної радіації:

-   **Кут падіння сонячних променів**: найбільша кількість соняч-них
    променів над екватором, найменша — за Полярним колом. Так, на
    екваторі кут падіння сонячних променів сягає 90$^{\circ}$ у березні
    і вересні (у дні весняного та осіннього рівнодення) і є дуже великим
    у грудні та червні (у дні зимового і літнього сонцестоян-ня).

-   **Прозорість атмосфери**: хмари, пил, смог, дим зменшують кількість
    сонячної радіації, що надходить до Землі.

-   **Тривалість світового дня**: влітку до районів поблизу полюсів
    надходить значна кількість сонячної радіації.

-   **Абсолютна висота місцевості**: гірські вершини отримують більше
    сонячної радіації, ніж рівнинні поверхні.

-   **Характер земної поверхні**: величина альбедо, рельєф місцевості,
    океанічні течії. Наприклад, ліс, пісок, розораний вологий темний
    ґрунт поглинають більше енергії Сонця і тому нагріваються швидше.
    Натомість світлі території, вкриті снігом чи льодом, майже не
    нагріваються, оскільки більша частина енергії, що надійшла від
    Сонця, миттєво відбивається назад в атмосферу. Вода нагрівається
    повільніше, але й повільніше віддає поглинуту енергію.

-   **Відстань від Землі до Сонця**: у січні Земля розташована найближче
    до Сонця і отримує більшу кількість сонячної енергії, на найбільшій
    відстані — в липні.

<span>bl</span> &\
\

Виділення теплових поясів обумовлено нерівномірним розподілом сонячного
тепла по кулястій поверхні Землі. Межі теплових поясів проходять за
умовними лініями — тропіками та полярними колами.

<span>bl</span> &\
\

Існують спеціальні географічні карти, які показують річний розподіл
температури повітря на Землі. На них температуру повітря позначають або
точками, поряд з якими стоїть її числове значення, або спеціальними
лініями, які з’єднують точки з однаковою температурою, – **ізотермами**.
Червоними лініями позначають температуру найтеплішого місяця року, яким
у Північній півкулі є липень. Чорними або синіми лініями позначають
температуру січня – найхолоднішого місяця у Північній півкулі.

Розрізняють чотири типи річного розподілу температури: *екваторіальний*,
*тропічний*, *помірний* і *полярний*. За особливостями річного розподілу
температури повітря на Землі виділяють сім теплових поясів, межами яких
є ізотерми: *жаркий*, *два помірних*, *два холодни*х і *два пояси
вічного холоду*.

<span>bl</span> &\
\

![image](1)\

**Жаркий** розташований з обох боків від екватора між Північним і
Південним тропіками. Земна поверхня отримує багато сонячного тепла й
добре нагрівається завдяки тому, що сонячні промені падають прямо або
під великим кутом. Середньорічні температури: +20...+26 $^{\circ}$С.

**Помірні** (Північний і Південний) розташовані між тропіками та
полярним колом в обох півкулях. Висота Сонця над горизонтом змінюється
залежно від пори року, що зумовлює велику амплітуду коливань температури
й зміну пір року. Середньорічні температури: 0$^{\circ}$...+25
$^{\circ}$С.

**Холодні** (Північний і Південний) розташовані за полярними колами в
обох півкулях. Кут падіння сонячних променів мінімальний, частину
променів відбивають льодовий і сніговий покрив, тому на території цих
поясів дуже холодно. Середньорічні температури: нижче за 0$^{\circ}$С.

**Пояси вічного холоду** (Північний і Південний) розташовані навколо
полюсів і оточені ізотермою 0$^{\circ}$С найтеплішого місяця в обох
півкулях.

