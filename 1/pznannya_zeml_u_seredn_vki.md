# Пізнання Землі у середні віки

<p>У середні віки (V-ХV ст.) знання про Землю розширили араби. Арабські мандрівники описали вітри та утворення хмар, здійснили поділ Землі на 14 кліматичних районів, створили Атлас клімату, вивчали особливості утворення окремих форм земної поверхні.</p>

<p>Одним із найвидатніших мандрівників того часу був <span class="p1">Ібн Батута</span>, який, подорожуючи протягом понад 30 років, подолав відстань близько 120 тисяч кілометрів. Він дійшов майже до екватора і довів, що жарка приекваторіальна земля заселена.</p> 

<div class="space">
<div class="center">
<img src="../pics/ibnBattutaMap.jpg" width="500px" class="center"/>
<p><i>Рисунок 2.2.1:  Маршрут подорожi Iбн Батути</i></p>
</div>
</div>

<div class="space">
<div class="alg-wrap">
<span class="alg">Запам’ятайте</span>
<div class="alg-text">
Подорож Ібн Батути почалася з Марокко, а дійшов він аж до Китаю. Зі слів Ібн Батути була написана книга «Подарунок споглядачам про дива міст та чудеса подорожей», яка є цінним історичним джерелом, адже в ній описано найцікавіше, що бачив Батута за довгі роки подорожей.
</div>
</div>
</div>

<p>Значні географічні досягнення в середні віки належать <span class="p1">ученим Китаю</span>. Вони перші у світі здійснили <i>перепис населення</i>. Перші почали проводити систематичні спостереження за погодою, створили <i>опадомір, компас</i>, описали <i>колообіг води в природі</i>, пояснили <i>формування річкових долин</i> і <i>процеси руйнування гір</i>. Крім того, китайські мандрівники перетнули Тибет і Гімалаї – найвищі гори світу, проклали морські шляхи на захід і схід.</p>

<div class="space">
<p><span class="p1">Марко Поло</span> – перший європеєць, який відвідав Китай та внутрішні райони Азії. Була ця подорож у 1271–1295 роках. Цей венеціанський купець почав подорожувати ще у 17 років. У 1297 році Марко Поло був ув’язнений у Генуезькій фортеці. Тут, у полоні, він продиктував одному з в’язнів свою «Книгу». В ній Марко Поло докладно описав Китай, Персію, Вірменію, Грузію, Індію, згадав про Японію, Мадагаскар і підтвердив, що південніше від екватора є поселення людей. Але оригінал цього манускрипту, на жаль, не зберігся. Книга його багато разів перевидавалася і доповнювалась. Вона мала значний вплив на мореплавців, картографів, письменників XIV–XVI століть. Зокрема вона була на кораблі Христофора Колумба під час його пошуку маршруту в Індію.</p>
</div>

<div class="space">
<div class="center">
<img src="../pics/pic6.jpg" width="500px" class="center"/>
<p><i>Рисунок 2.2.2: Маршрут подорожі Марко Поло</i></p>
</div>
</div>

<p>Бурхливий розвиток географії у Європі розпочався за часів Відродження (з початку XV ст). Європейці почали активно відкривати нові землі. Великобританія, Голландія, Іспанія і Португалія – були на той час найрозвиненішими морськими державами та наполегливо змагалися між собою за володіння морськими просторами та заморськими країнами. Відкриття нових земель дало поштовх для розвитку картографії та країнознавства. Німецький географ і мандрівник <span class="p1">Мартін Бехайм</span> виготовив <i>перший із відомих нам глобусів</i> – «Земне яблуко». На ньому досить точно зображено океани і суходіл. За основу для глобуса Бехайм узяв карту світу Птолемея.</p>

<div class="space">
<div class="center">
<img src="../pics/MartinPath.png" width="500px" class="center"/>
<p><i>Рисунок 2.2.3: Півкулі глобуса Бехайма</i></p>
</div>
</div>

<div class="space">
<div class="add-wrap">
<span class="add">Цікаво</span>
<div class="add-text">
Що стосується дослідження <p2>України</p2>, то назву «Україна» вперше згадано у літописі 1187 року, а в «Повісті врем’яних літ» зібрано чимало географічних назв і описів її природи та населення. 
</div>
</div>
</div>

<quiz correctLabel="correct" incorrectLabel="incorrect" checkLabel="check">
<question text="">
<p>Хто створив перший глобус?</p>
<answer correct>Мартін Бехайм</answer>
<answer>Васко да Гама</answer>
<answer>Бартоломеу Діаш</answer>
</question>
<question multiple>
<p>Укажiть досягнення у сферi пiзнання землi у середнi вiки:</p>
<answer correct>було доведено, що жарка приекваторiальна земля заселена </answer>
<answer>на картi свiту вперше застосовано градусну сiтку</answer>
<answer correct>ученi Китаю вперше здiйснили перепис населення</answer>
<answer correct>вперше європейський мандрiвник вiдвiдав Китай</answer>
<answer>землепрохiдцi змогли дiстатися берегiв Пiвнiчного Льодовитого i Тихого океанів</answer>
</question>
</quiz>
