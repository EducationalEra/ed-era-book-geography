# Cтародавня епоха пізнання Землі

Люди у всі часи цікавилися світом, що їх оточує. Тому витоки географії як землеописової науки знаходимо у давніх народів. У різних народів уявлення про землю та досягнення в її пізнанні відрізнялися. <b>Давні єгиптяни</b> вміли визначати напрямок південь - північ, передбачали, якими будуть повені на Нілі. <b>Месопотамці</b> виділяли 12 місяців у році, пояснювали рухи небесних тіл, склали карти земель уздовж річок <p1>Тигр</p1> і  <p1>Євфрат</p1>, склали описи країн, що розташовувалися між <p1>Середземним морем</p1> і <p1>Перською затокою</p1>.

<div class="center">
<img src="1pic.jpg" width="400px" class="center"/>
<p><i>Рисунок 1. Уявлення стародавніх індійців про землю.</i></p>
</div>

<b>Фінікійці</b> були мореплавцями і першовідкривачами. Вони вміли орієнтуватися за зорями, заснували багато портів у <p1>Середземному морі</p1>. Є відомості про те, що фінікійці першими плавали вздовж берегів <p2>Африки</p2>, тоді ще невідомого для європейців материка.

Великий внесок у розвиток географії внесли античні вчені. Так, <b>Анаксімандр</b> винайшов сонячний годинник – <i>гномон</i>, а також першим накреслив географічну карту з використанням масштабу.

<div class="center">
<img src="finik.jpg" width="300px" class="center"/>
<p><i>Рисунок 2. Маршрут подорожі фінікійців. (600 р. до н.є.)</i></p>
</div>

 Давньогрецький мислитель <b>Геродот</b> відомий своїми описами Скіфії (нині південь України, Північне Причорномор’я), земель біля <p1>Каспійського моря</p1>, Північної Африки та описами життя і традицій народів, що населяли ці території. Геродот хотів розповісти історію невдалого походу <b>Дарія</b> на скіфів  про те, як армія непереможного правителя зазнала поразки в степах України від cкіфів, а затягнулась книга на опис всього їх побуту та звичаїв.  Це перший опис Скіфії та народів, що її населяли, який дійшов до нас. Характерно, що немає доказів того, що Геродот побував у кримських і приазовських містах, тому, ймовірно, книга писалась з розповідей інших колоністів. Геродот описав Скіфію, як величезну безлісу рівнину, з родючими ґрунтами, на яких ростуть зернові рослини, цибуля, часник, льон; місцевість із суворими природними умовами: «...зима триває 8 місяців, а повітря наповнюється пір’ям (снігом)». Стверджував, що Земля лежить на овальній площині, на яку спирається небосхил. До речі,  «Історія» Геродота посідає 28 рядок у Рейтингу 100 найкращих книг усіх часів журналу Ньюсвік.

<div class="center">
<img src="finik.jpg" width="300px" class="center"/>
<p><i>Рисунок 3. Світ за Ератосфеном.</i></p>
</div>





