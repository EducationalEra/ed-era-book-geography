# Cтародавня епоха пізнання Землі

Люди у всі часи цікавилися світом, що їх оточує. Тому витоки географії як землеописової науки знаходимо у давніх народів. У різних народів уявлення про землю та досягнення в її пізнанні відрізнялися. <p1>Давні єгиптяни</p1> вміли визначати напрямок південь - північ, передбачали, якими будуть повені на Нілі. <p1>Месопотамці</p1> виділяли 12 місяців у році, пояснювали рухи небесних тіл, склали карти земель уздовж річок Тигр і  Євфрат, склали описи країн, що розташовувалися між Середземним морем і Перською затокою.

<div class="center">
<img src="../pics/1pic.jpg" width="400px" class="center"/>
<p><i>Рисунок 1. Уявлення стародавніх індійців про землю</i></p>
</div>

<p1>Фінікійці</p1> були мореплавцями і першовідкривачами. Вони вміли орієнтуватися за зорями, заснували багато портів у Середземному морі. Є відомості про те, що фінікійці першими плавали вздовж берегів Африки, тоді ще невідомого для європейців материка.

Великий внесок у розвиток географії внесли античні вчені. Так, <p1>Анаксімандр</p1> винайшов сонячний годинник – <i>гномон</i>, а також першим накреслив географічну карту з використанням масштабу.

<div class="center">
<img src="../pics/finik.jpg" width="300px" class="center"/>
<p><i>Рисунок 2. Маршрут подорожі фінікійців (600 р. до н.є.)</i></p>
</div>

Давньогрецький мислитель <p1>Геродот</p1> відомий своїми описами Скіфії (нині південь України, Північне Причорномор’я), земель біля Каспійського моря, Північної Африки та описами життя і традицій народів, що населяли ці території. Геродот хотів розповісти історію невдалого походу <p1>Дарія</p1> на скіфів  про те, як армія непереможного правителя зазнала поразки в степах України від cкіфів, а затягнулась книга на опис всього їх побуту та звичаїв.  Це перший опис Скіфії та народів, що її населяли, який дійшов до нас. Характерно, що немає доказів того, що Геродот побував у кримських і приазовських містах, тому, ймовірно, книга писалась з розповідей інших колоністів. Геродот описав Скіфію, як величезну безлісу рівнину, з родючими ґрунтами, на яких ростуть зернові рослини, цибуля, часник, льон; місцевість із суворими природними умовами: «...зима триває 8 місяців, а повітря наповнюється пір’ям (снігом)». Стверджував, що Земля лежить на овальній площині, на яку спирається небосхил. До речі, «Історія» Геродота посідає 28 рядок у Рейтингу 100 найкращих книг усіх часів журналу <i>Newsweek</i>.

«Батьком географії» заслужено називають <p1>Ератосфена</p1>. <i>Він першим назвав науку про Землю «географією», обчислив коло Землі, визначив її розміри, виділив п ’ять зон - жарку, дві помірні й дві холодні - та описав їхні межі</i>. Ератосфен склав карту світу, розширивши його межі від Греції до островів Цейлон та Ісландія.

<div class="center">
<img src="../pics/pic4.png" width="500px" class="center"/>
<p><i>Рисунок 3. Світ за Ератосфеном</i></p>
</div>


{% modalYoutube %}https://www.youtube.com/embed/1THnJoJyPDw|<button class="but">Дивитися відео!</button>|<a href="https://study.ed-era.com/courses/EdEra/G101/g101/about?_ga=1.82151954.566412928.1427025710"><button class="but">Переглянути курс!</button></a>{% endmodalYoutube %}


Період античної географії завершується працями <p1>Клавдія Птолемея</p1> «Альмагест» (де він запевняє, що Земля є центром Всесвіту) та «Порадник з географії» у восьми книгах. До них додавалося 27 карт, одна з яких - <i>загальна карта світу</i>, інші – карти окремих частин світу. На карті світу Птолемей <i>застосував градусну сітку</i>. Птолемеївська геоцентрична система світу, а також математична теорія руху планет навколо нерухомої Землі, була актуальною до 1543 року, коли польський астроном Микола Коперник запропонував альтернативну, геліоцентричну систему. Тобто ця теорія панувала 1500 років.

<div class="center">
<img src="../pics/pic5.jpg" width="500px" class="center"/>
<p><i>Рисунок 4. Карта світу з "Географії Птолемея"</i></p>
</div>

