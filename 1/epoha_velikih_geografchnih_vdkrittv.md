# Епоха Великих географічних відкриттів

Епохою Великих географічних відкриттів заведено називати історичний період від кінця XV до середини ХVII ст.

Значних успіхів у відкритті нових земель досягли португальці. Так, принц Португалії <p1>Генріх Мореплавець</p1> фінансував подорожі вздовж західного узбережжя Африки (<i>його називають Мореплавцем, хоч сам він не брав участі у подорожах</i>). Португалець <p1>Бартоломеу Діаш</p1> 1487 року вирушив у плавання з метою відкрити морський шлях до Індії. Він обігнув Африку з півдня і побував на її крайній південній точці - мисі Бур, який пізніше назвали <i>мисом Доброї Надії</i>, адже вона давала надію на те, що шлях до Індії буде знайдено. На основі звітів Діаша Васко да Гама розробив маршрут свого <i>плавання до Індії</i>. Ця подорож розпочалася 1497 року і тривала понад два роки. Із 170 осіб команди додому повернулося тільки 44. Васко да Гама досягнув жаданих берегів Індії, хоча плавання було дуже складним.

Одне з найвизначніших відкриттів в історії зробив <p1>Христофор Колумб</p1>. Спочатку він запропонував португальському королю <i>маршрут західного шляху до Індії</i>. Через великий ризик його спочатку не прийняли. Але пізніше <p1>іспанська королева Ізабелла</p1> підтримала цю пропозицію. Літом 1492 року у складі трьох каравел - «<i>Санта-Марія</i>», «<i>Нінья</i>» і «<i>Пінта</i>» - експедиція вирушила на пошуки нового шляху до казково багатої Індії. Колумб вважав відкриті землі Індією, але то не була очікувана казкова земля. Видатний мореплавець здійснив <b>чотири</b> подорожі до берегів <i>Америки</i>. Він відкрив <i>Багамські острови, острови Куба та Гаїті, Малі Антильські острови, острів Трінідад</i>. До самої смерті Колумб був переконаний у тому, що відкрив шлях до Індії. У 1502-1504 роках експедиція під керівництвом португальця <p1>Амеріґо Веспуччі</p1> вирушила до Південної Америки. Вона обстежила східне узбережжя материка. Саме тоді стало зрозумілим, що Колумб і Веспуччі відкрили нові континенти, які назвали <i>Новим Світом</i>.

<div class="add-wrap">
<span class="add">Цікаво</span>
<div class="add-text">
Ще до Колумба, приблизно у ІХ-ХІ сторіччі до берегів Америки мандрували нормани, більш відомі як <p1>вікінги</p1>. Це народ, який колись жив на Скандинавському півострові.
</div>
</div>

<p2>Перша подорож навколо світу</p2>, яку здійснив <p1>Фернан Магеллан</p1>, розпочалася 1519 року. П’ять суден з командою з 265 осіб успішно перетнули Атлантичний океан. У жовтні 1520 року експедиція увійшла у вузьку протоку (<i>пізніше названу Магеллановою</i>), якою довго блукала в пошуках проходу до невідомого тоді океану. Під час цих пошуків було відкрито архіпелаг <i>Вогняна Земля</i>. Нарешті Магеллан знайшов вихід в океан, який назвав <b>Тихим</b> (<i>за три місяці плавання на ньому не було жодного шторму</i>). Діставшись Філіппінських островів, Магеллан зіткнувся з вороже налаштованими місцевими мешканцями та загинув в одній із сутичок з ними. Залишки експедиції з 18 осіб на судні «<i>Вікторія</i>» на чолі з <p1>Хуаном Елькано</p1> обігнули Африку і 6 вересня  1522 року повернулися до Іспанії. 

<i>Отже, подорож Магеллана довела, що Земля кулястої форми, підтвердила єдність Світового океану та відкриття нового материка Колумбом</i>.

З  метою пошуку таємничого Південного материка голландський мореплавець <p1>Абель Тасман</p1> у 1642-1643 роках очолив експедицію, що з півдня обійшла материк, який пізніше було названо <i>Австралією</i>. Також Тасман відкрив великий острів біля узбережжя материка, пізніше названий його ім’ям – <i>Тасманія</i>. Тасман пройшов також уздовж берегів <i>Нової Зеландії, островів Тонга, Фіджі</i> та ін. У 1644 році мореплавець обстежив північне узбережжя <i>Австралії</i> і наніс його на карту. 

Назви Азія і Сибір для європейців тривалий час були невідомими. Просуванню на схід за Уральські гори перешкоджали Казанське та Астраханське татарські ханства. Тільки після завоювання їх <p1>російські землепрохідці</p1> змогли дістатися берегів Північного Льодовитого і Тихого океанів. Так, 1581 року <p1>Єрмак</p1> перетнув <i>Урал</i>. Це сприяло подальшому швидкому просуванню європейців на <i>схід Євразії</i>. З 1630 року розпочалися походи <p1>козаків-землепрохідців Івана Москвітіна, Василя Пояркова, Єрофея Хабарова</p1>. Вони вийшли на узбережжя Охотського моря та до річки Амур. У 1648 році <p1>Федір Попов</p1> і <p1>Семен Дежньов</p1> (<i>відкрив мис Дежньова</i>) уперше пропливли <i>Беринговою протокою</i>. Завдяки цій експедиції на картах з’явилося зображення Північно-Східної Азії, підтверджено існування протоки між Азією і Америкою, відкрито Чукотський півострів.

Географічні відкриття здійснювали навіть пірати. Одним з піратів був <p1>Френсіс Дрейк</p1>. У 1577-1580 роках він здійснив <p2>другу навколосвітню подорож</p2>. Дрейк довів, що <i>Вогняна Земля</i> - острів, наніс західне узбережжя Північної Америки на карту. За заслуги у відкриттях <p1>королева Великобританії</p1> присвоїла йому шляхетне звання лицаря. Хоча він вважався героєм серед англійців, серед іспанців вважався злочинцем і піратом, відомим під прізвиськом <p2>El Draque</p2>, тобто «Дракон», адже він посприяв перемозі над Іспанською Армадою у 1588 році. Його настільки незлюбили іспанці, що король <p1>Філіп II</p1> навіть призначив за його голову нагороду у 20 тис. дукатів. 

<div class="alg-wrap">
<span class="alg">Текст в шапке</span>
<div class="alg-text">
Текст внутри блока ...
</div>
</div>
Корисно пам’ятати, що його навколосвітня подорож починається з Великобританії, а Магеллана – як ви пам’ятаєте з Іспанії.



