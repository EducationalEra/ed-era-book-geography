# Епоха Великих географічних відкриттів

Епохою Великих географічних відкриттів заведено називати історичний період від кінця XV до середини ХVII  ст.

Значних успіхів у відкритті нових земель досягли португальці. Так, принц Португалії <p1>Генріх Мореплавець</p1> фінансував подорожі вздовж західного узбережжя Африки (<i>його називають Мореплавцем, хоч сам він не брав участі у подорожах</i>). Португалець Бартоломеу Діаш 1487 року вирушив у плавання з метою відкрити морський шлях до Індії. Він обігнув Африку з півдня і побував на її крайній південній точці - мисі Бур, який пізніше назвали мисом Доброї Надії, адже вона давала надію на те, що шлях до Індії буде знайдено. На основі звітів Діаша Васко да Гама розробив маршрут свого плавання до Індії. Ця подорож розпочалася 1497 року і тривала понад два роки. Із 170 осіб команди додому повернулося тільки 44. Васко да Гама досягнув жаданих берегів Індії, хоча плавання було дуже складним.

Одне з найвизначніших відкриттів в історії зробив <p1>Христофор Колумб</p1>. Спочатку він запропонував португальському королю маршрут західного шляху до Індії. Через великий ризик його спочатку не прийняли. Але пізніше <p1>іспанська королева Ізабелла</p1> підтримала цю пропозицію. Літом 1492 року у складі трьох каравел - «Санта-Марія», «Нінья» і «Пінта» - експедиція вирушила на пошуки нового шляху до казково багатої Індії. Колумб вважав відкриті землі Індією, але то не була очікувана казкова земля. Видатний мореплавець здійснив чотири подорожі до берегів Америки. Він відкрив Багамські острови, острови Куба та Гаїті, Малі Антильські острови, острів Трінідад. До самої смерті Колумб був переконаний у тому, що відкрив шлях до Індії. У 1502-1504 роках експедиція під керівництвом португальця Амеріґо Веспуччі вирушила до Південної Америки. Вона обстежила східне узбережжя материка. Саме тоді стало зрозумілим, що Колумб і Веспуччі відкрили нові континенти, які назвали Новим Світом.



