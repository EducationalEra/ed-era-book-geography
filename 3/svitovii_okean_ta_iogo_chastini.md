Свiтовий океан та його частини
==============================

<div class="eoz-wrap">
<span class="eoz">Визначення</span>
<div class="eoz-text">
<b>Свiтовий океан</b> — безперервний водний простiр земної кулi поза суходолом.
</div>
</div>

Площа Світового океану — 361 млн км$$^{2}$$ (71% усієї земної поверхні; $$\dfrac{3}{4}$$ території Землі, і лише $$\dfrac{1}{4}$$ її поверхні припадає на суходіл). У Світовому океані зосереджено 96,5% усіх вод Землі, тому його вважають найголовнішою частиною гідросфери. Поверхню Світового океану називають <span class="p1">акваторією</span>.

Світовий океан поділяють на <u>чотири</u> океани:
<ul>
<li><span class="p1">Тихий</span> (найбільший і найглибший)
<li><span class="p1">Атлантичний</span> (найбільш освоєний, найсолоніший і найбільш забруднений)</li>
<li><span class="p1">Індійський</span> (найтепліший)</li>
<li><span class="p1">Північний Льодовитий</span> (найменший, наймілкіший, найхолодніший).</li>
</ul>

![image](3-2.png)

<div class="eoz-wrap">
<span class="eoz">Визначення</span>
<div class="eoz-text">
<b>Моря</b> — частини океанiв, як i глибоко заходять у сушу або вiдокремленi вiд океанiв островами i пiвостровами.
</div>
</div>

Розрізняють <span class="p1">окраїнні</span>, <span class="p1">середземні</span> та <span class="p1">міжострівні</span> моря.

<span class="p1">Окраїнні моря</span> розміщуються по окраїнах материків і мало вдаються в суходіл. Наприклад, Аравійське в Індійському океані, Берингове в Тихому океані.

<span class="p1">Середземні моря</span> розташовуються всередині материка або між материками і з’єднуються з океаном однією або кількома протоками. Наприклад, Чорне, Середземне і Азовське в Атлантичному океані.

<span class="p1">Міжострівні моря</span> розміщуються між островами. Наприклад, Яванське, Банда в Тихому океані.

<div class="eoz-wrap">
<span class="eoz">Визначення</span>
<div class="eoz-text">
<b>Затока</b> — частина океану або моря, що глибоко вдається у суходiл, але має вiльний зв’язок з океаном.
</div>
</div>

В окремих випадках назва затока історично закріпилася за такими частинами Світового океану, що є, по суті, морями, як, наприклад, Мексиканська, Гудзонова або Перська затоки.

<div class="eoz-wrap">
<span class="eoz">Означення</span>
<div class="eoz-text">
<b>Протока</b> — вiдносно вузька частина водного простору, що сполучає двi сусiднi водойми i роз’єднує дiлянки суходолу.
</div>
</div>

<div class="exmpl-wrap">
<span class="exmpl">Наприклад</span>
<div class="exmpl-text">
Ґібралтарська, Керченська, Босфор, Магелланова протоки.
</div>
</div>

<quiz>
<question>
<p>Який океан найсолоніший?</p>
<answer>Тихий океан</answer>
<answer>Індійський океан</answer>
<answer>Північний Льодовитий океан</answer>
<answer correct>Атлантичний океан</answer>
</question>
<question>
<p>Що є назвою затоки?</p>
<answer>Дрейка</answer>
<answer>Босфор</answer>
<answer>Беригнова</answer>
<answer correct>Гудзонова</answer>
</question>
<question>
<p>Як називаються частини океану, які розміщуються по окраїнах материків і мало вдаються в суходіл?</p>
<answer>затоки</answer> 
<answer>протоки</answer> 
<answer>середземні моря</answer> 
<answer correct>окраїнні моря</answer>
</question>
</quiz>
