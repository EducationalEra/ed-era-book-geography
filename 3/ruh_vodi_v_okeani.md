Рух води в океані
=================

**Основні види руху водних мас:**
<ul>
<li><span class="p1">Вітрові хвилі</span> — хвилі, викликані вітром. Мають коливальний характер. Чим довший шлях вітру над водною поверхнею, тим сильніше він дме і, відповідно, тим вищою стає хвиля. Тому
найвищі хвилі трапляються в областях панування західного перенесення, особливо у Південній півкулі («ревучі сорокові», «несамовиті п’ятдесяті»), де господарює океанічна поверхня.
</li>
<li><span class="p1">Цунамі</span> — сейсмічні хвилі, викликані землетрусами на дні океану. Цунамі охоплює всю водну товщу від дна до поверхні. Цунамі здебільшого спостерігаються в Тихому океані.
</li>
<li><span class="p1">Припливно-відпливні хвилі</span> — хвилі, викликані силою тяжіння місяця та Сонця. Під час припливу вода тече до берегів, під час відпливу – від берегів. Рівень води змінюється двічі на добу.
Найвищий приплив на земній кулі спостерігають біля східних берегів
Північної Америки в затоці Фанді (до 18 м).
</li>
<li><span class="p1">Океанічні течії</span>:
<ul>
    <li><span class="p1">Приповерхневі</span> – викликані впливом потужних постійних вітрів, мають поступальний характер</li>
    <li><span class="p1">Глибинні</span> (глибинна циркуляція) – викликані різницею у щільності води</li>
</ul>
</ul>

<div class="eoz-wrap">
<span class="eoz">Означення</span>
<div class="eoz-text">
<b>Океанiчнi течiї</b> — горизонтальнi перемiщення водних мас на великi вiдстанi.
</div>
</div>

За властивостями води розрізняють <span class="p1">холодні</span> й <span class="p1">теплі</span> течії.

Дві паралельні течії приекваторіальних широт, які перетинають Світовий
океан зі сходу на захід – це <span class="p1">Північна</span> і <span class="p1">Південна Пасатні течії</span>.
Саме пасати панують у цих широтах і спричиняють рух водних мас зі сходу
на захід. Частина водних мас, шукаючи виходу, повертає назад між
Північною і Південною Пасатними течіями — Міжпасатна протитечія. Течії
помірних широт змінюють свій напрямок на схід під дією західних потоків
повітря. Про це нагадує і назва найпотужнішої течії Світового океану —
течія Західних Вітрів.

Якщо течії переміщуються з екваторіального (тропічного) поясу до високих
широт, вони теплі, бо їхня температура вища за температуру навколишніх
вод. І навпаки, течії, що прямують з високих широт у напрямку до
екватора, холодні, адже їхня температура нижча за температуру
навколишніх водних мас. Існують винятки з цього правила. Так, наприклад,
Сомалійська течія прямує від екватора у високі широти, але вона холодна,
бо мусонні вітри здувають теплу воду, а холодні маси підіймаються на
поверхню і течія змінює свій напрямок двічі на рік.

| Тепла течiя | Холодна течiя | Океан |
| -- | -- | -- |
| Пiвнiчна Пасатна, Пiвденна Пасатна, Мiжпасатна протитечiя, Куросiо, Пiвнiчнотихоокеанська | Калiфорнiйська, Перуанська, Захiдних Вiтрiв | Тихий |
| Пiвнiчна Пасатна, Пiвденна Пасатна, Ґольфстрiм, Пiвнiчноатлантична, Бразильська | Лабрадорська, Канарська, Бенґельська, Захiдних Вiтрiв | Атлантичний |
| Пiвденна Пасатна, Мусонна, Мозамбiцька | Сомалiйська, Захiдних Вiтрiв | Iндiйський |
| Норвезька, Шпiцберґенська | Схiдноґренландська | Пiвнiчний Льодовитий |

<quiz>
<question>
<p>Які хвилі переміщують всю водну товщу від дна до поверхні?</p>
<answer>Вітрові хвилі</answer>
<answer>Припливно-відпливні хвилі</answer>
<answer correct>Цунамі</answer>
<answer>Всі відповіді вірні</answer>
</question>
<question>
<p>Яка течія тече як тепла, але називається холодною?</p>
<answer>Сомалійська</answer>
<answer>Західних Вітрів</answer>
<answer>Куросіо</answer>
<answer>Мозамбіцька</answer>
</question>
<question>
<p>Який вид хвиль досягає у затоці Фанді висоти до 18 м?</p>
<answer>Цунамі</answer>
<answer>Вітрові</answer>
<answer>Припливно-відпливні</answer>
</question>
</quiz>
