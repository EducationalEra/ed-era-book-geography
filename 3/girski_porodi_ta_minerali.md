Гiрськi породи та мiнерали
==========================

Земна кора складається з різноманітних мінералів. Найпоширенішими на Землі мінералами є *польові шпати, слюди, кварц*. Найміцніший серед мінералів – *алмаз*. У природі різні мінерали здебільшого поєднуються і утворюють гірські породи. Інколи гірські породи складаються лише з одного мінералу. Наприклад, вапняк містить лише мінерал кальцит.

Гірські породи формуються за різних умов. За походженням поділяються на три групи:

-   Магматичні

-   Осадові

-   Метаморфічні

<span class="p1">Магматичні</span> гірські породи утворюються з глибинних речовин Землі в її надрах або на поверхні (базальт, граніт, лабрадорит, туф, пемза).

<span class="p1">Осадові</span> гірські породи формуються у процесі накопичення (осідання), ущільнення й перетворення на земній поверхні уламків гірських порід, а також решток рослин і тварин. Вони поділяються на три види:

-   Уламкові (пісок, глина, галька, гравій, валуни)

-   Хімічні (кам’яна і калійна сіль, гіпс)

-   Органічні (кам’яне вугілля, крейда, вапняк)

<span class="p1">Метаморфічні</span> (від грец. «перетворююсь») гірські породи виникають унаслідок перетворення магматичних і осадових порід під дією високого тиску і температур у надрах Землі. Так, граніт перетворюється на гнейс, а вапняк — на мармур, кам’яне вугілля — на графіт.

Залежно від господарського призначення розрізняють *рудні* і *нерудні* копалини. З <span class="p1">рудних</span> корисних копалин (залізна, марганцева, алюмінієва руда тощо) видобувають різні метали. <span class="p1">Нерудні</span> корисні копалини використовують як паливо (нафта, газ, вугілля, торф, горючі сланці), хімічну сировину (кухонна сіль, сірка, фосфорити), будівельні матеріали (вапняк, граніт, глина, пісок).

<quiz>
<question>
<p>Який шар гірських порід відсутній у океанічному типі земної кори?</p>
<answer>Осадовий</answer> 
<answer correct> Гранітний</answer>  
<answer> Базальтовий</answer>
</question>
<p>У результаті яких процесів утворюються магматичні гірські породи?</p>
<answer>випадіння в осад речовин, розчинених у водах океанів</answer>
<answer>нагромадження решток відмерлих рослин та тварин</answer>
<answer>перетворення гірських порід у  глибинних зонах земної кори</answer>
<answer correct>застигання й  кристалізації магми</answer> 
</question>
</quiz>
