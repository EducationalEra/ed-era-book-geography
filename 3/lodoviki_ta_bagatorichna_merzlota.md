Льодовики та багаторічна мерзлота
=================================
<div class="eoz-wrap">
<span class="eoz">Визначення</span>
<div class="eoz-text">
<b>Льодовики</b> — природнi рухомi нагромадження льоду на земнiй поверхнi.
</div>
</div>

Утворюються з твердих атмосферних опадів у районах із низькими температурами повітря, коли снігу випадає більше, ніж може розтанути. Займають 11% площі суходолу. У льодовиках сконцентрована найбільша кількість чистої прісної води на Землі (70%). Вивченням льодовиків займається наука *гляціологія*. Розрізняють <span class="p1">гірське</span> (у Гімалаях, Альпах та інших високих горах) і <span class="p1">покривне</span> (на рівнинах) зледеніння. До найбільших покривних льодовиків належить льодовик Антарктиди. Від центру цього континенту льодовик сповзає до морського узбережжя. Тут від нього відколюються величезні брили і, потрапляючи в океан, стають плаваючими крижаними горами – <span class="p1">айсбергами</span>.

<div class="eoz-wrap">
<span class="eoz">Означення</span>
<div class="eoz-text">
<b>Снiгова лiнiя</b> — умовна межа, вище якої температура повiтря вiд’ємна i снiгу випадає бiльше, нiж може розтанути.
</div>
</div>

Висота розташування снігової лінії залежить від кліматичних особливостей місцевості. Так, в горах поблизу екватора снігова лінія перебуває на висоті 4,5-5 тис. метрів. В арктичних і антарктичних широтах завдяки холодному клімату вона опускається майже до рівня моря.

![image](3-9.png)

Відступаючий льодовик та форми рельєфу, створені ним

<div class="eoz-wrap">
<span class="eoz">Означення</span>
<div class="eoz-text">
<b>Робота льодовикiв</b> — руйнування, перенесення i накопичення гiрських порiд.
</div>
</div>

Руйнуючи гірські породи, льодовик разом з талими водами переносить на певну відстань їхні частки, розміром від піску й пилу до величезних валунів. З цих наносів, під час танення льодовика, утворюються морени, ози, ками.

Льодовики формують <span class="p1">кари</span> (льодовикові ложа) – заглиблення, схожі на великі крісла; <span class="p1">цирки</span> – чашоподібні заглиблення; <span class="p1">ози</span> – довгі, вузькі піщані вали; <span class="p1">ками</span> – піщані горби та <span class="p1">морени</span> – скупчення переміщених та відкладених льодовиком уламків.

<div class="eoz-wrap">
<span class="eoz">Означення</span>
<div class="eoz-text">
<b>Багаторiчна мерзлота</b> — шари мерзлих гiрських порiд у надрах Землi, якi не розмерзаються протягом року.
</div>
</div>

<quiz>
<question>
<p>Яку назву мають чашоподібні заглиблення, створені льодовиками?</p>
<answer>кари</answer> 
<answer>ози</answer> 
<answer>ками</answer>
<answer correct>цирки</answer>
</question>
</quiz>
