Льодовики та багаторічна мерзлота
=================================
<div class="eoz-wrap">
<span class="eoz">Означення</span>
<div class="eoz-text">
Льодовики — природнi рухомi нагромадження льоду на земнiй поверхнi.
</div>
</div>

Утворюються з твердих атмосферних опадів у районах із низькими
температурами повітря, коли снігу випадає більше, ніж може розтанути.
Займають 11% площі суходолу. У льодовиках сконцентрована найбільша
кількість чистої прісної води на Землі (70%). Вивченням льодовиків
займається наука *гляціологія*. Розрізняють **гірське** (у Гімалаях,
Альпах та інших високих горах) і **покривне** (на рівнинах) зледеніння.
До найбільших покривних льодовиків належить льодовик Антарктиди. Від
центру цього континенту льодовик сповзає до морського узбережжя. Тут від
нього відколюються величезні брили і, потрапляючи в океан, стають
плаваючими крижаними горами – **айсбергами**.

<div class="eoz-wrap">
<span class="eoz">Означення</span>
<div class="eoz-text">
Снiгова лiнiя — умовна межа, вище якої температура повiтря вiд’ємна i снiгу випадає бiльше, нiж може розтанути.
</div>
</div>

Висота розташування снігової лінії залежить від кліматичних особливостей
місцевості. Так, в горах поблизу екватора снігова лінія перебуває на висоті
4,5-5 тис. метрів. В арктичних і антарктичних широтах завдяки холодному
клімату вона опускається майже до рівня моря.

![image](3-9.png)
Відступаючий льодовик та форми рельєфу, створені ним

<div class="eoz-wrap">
<span class="eoz">Означення</span>
<div class="eoz-text">
<b>Робота льодовикiв</b> — руйнування, перенесення i накопичення гiрських порiд.
</div>
</div>

Руйнуючи гірські породи, льодовик разом з талими водами переносить на
певну відстань їхні частки, розміром від піску й пилу до величезних
валунів. З цих наносів, під час танення льодовика, утворюються морени,
ози, ками.

Льодовики формують **кари** (льодовикові ложа) – заглиблення, схожі на
великі крісла; **цирки** – чашоподібні заглиблення; **ози** – довгі,
вузькі піщані вали; **ками** – піщані горби та **морени** – скупчення
переміщених та відкладених льодовиком уламків.

<div class="eoz-wrap">
<span class="eoz">Означення</span>
<div class="eoz-text">
<b>Багаторiчна мерзлота</b> — шари мерзлих гiрських порiд у надрах Землi, якi не розмерзаються протягом року.
</div>
</div>
