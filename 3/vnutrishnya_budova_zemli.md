Внутрiшня будова Землi
======================

Земля має складну внутрішню будову. Вона має три основні оболонки:

<ul>
<li>внутрішній шар — <span class="p1">ядро</span></li>
<li>проміжний шар — <span class="p1">мантія</span></li>
<li>зовнішній шар — <span class="p1">земна кора</span></li>
</ul>

<div align="center">
<img src="1.png"/>
</div>

<span class="p1">Ядро</span> (33,5 % загальної маси планети) розташоване в центрі Землі.
Розташовано ядро на глибині 2900-6371 км. Радіус ядра становить 3500 км.
Його склад та особливості ще до кінця не визначені. Припускають, що
зовнішнє ядро рідке, а внутрішнє складає тверду частину ядра.
Температура в ядрі, ймовірно, сягає 5000$^{\circ}$С.

<span class="p1">Мантія</span> (66 % загальної маси планети) – оболонка Землі, що
розташована під земною корою та простягається приблизно до глибини 2900
км, тобто до ядра. Породи переважно у твердому стані при температурі
понад 1300$^{\circ}$С, але у верхній частині мантії розташована
<span class="p1">астеносфера</span> — в’язкий шар, де температура сягає таких значень, що
тверда речовина починає плавитися.

<span class="p1">Земна кора</span> (0,5 % усієї нашої планети) — тверда шарувата оболонка
Землі товщиною від 5 км під океанами до 70 км під гірськими масивами
материків.

Верхній шар земної кори складається з пухких осадових відкладів. Через
це він дістав назву <span class="p1">осадовий</span>. Наступний під осадовим шар утворений з
кристалічних гірських порід, близьких за складом до гранітів. Тому його
називають <span class="p1">гранітний</span>. Найнижчий шар складається переважно з порід,
близьких за своїми властивостями до базальтів. Його називають
<span class="p1">базальтовим</span>.

Земна кора поділяється на <span class="p1">материкову</span> та <span class="p1">океанічну</span>.

<table>
<thead>
<tr>
<th>Материкова земна кора</th>
<th>Океанiчна земна кора</th>
</tr>
</thead>
<tbody>
<tr>
<td>Складається із <b>трьох</b> шарів гірських порід: осадовий, гранітний, базальтовий</td>
<td>Складається із <b>двох</b> шарів гірських порід: осадовий та базальтовий</td>
</tr>
<td colspan="2">
<img src="pic2.png" />
</td>
</tr>
<tr>
<td>Має товщину 35-70 км</td>
<td>Має товщину 5-15 км</td>
</tr>
</tbody>
</table>