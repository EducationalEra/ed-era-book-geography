Рельєф дна Свiтового океану
===========================

На материковій обмілині (**шельфі**) та **материковому схилі**
продовжуються рівнини і гори суходолу. Для них характерний материковий
тип земної кори (до глибини 3000-4000 м).

**Ложе океану** розташоване глибше, за межами підводної окраїни
материка, де поширений океанічний тип земної кори. Рельєф тут
здебільшого горбисто-рівнинний, однак трапляються й окремі гори
вулканічного походження.

Часто підводну окраїну материка і ложе океану розділяє **перехідна
зона**. Вона розташована у місцях сходження літосферних плит і має
перехідний (від материкового до океанічного) тип земної кори та дуже
складний рельєф. Тут позмінно чергуються улоговини окраїнних морів,
підводні хребти та найглибші частини Світового океану — глибоководні
жолоби. В районі улоговин окраїнних морів і глибоководних жолобів
перебувають епіцентри землетрусів. Вершини підводних хребтів можуть
здійматися над поверхнею води, утворюючи острівні дуги. Саме тут
найбільше діючих вулканів. Найактивніші з них розташовані на морському
дні.

<div class="eoz-wrap">
<span class="eoz">Означення</span>
<div class="eoz-text">
<b>Рифти</b> — розломи дна океану завглибшки кiлька кiлометрiв, якi утворюються внаслiдок розходження лiтосферних плит.
</div>
</div>

По них з мантії рухається вгору розігріта речовина, що нагромаджується
та застигає на дні океану, утворюючи серединно-океанічні хребти.

<div class="eoz-wrap">
<span class="eoz">Означення</span>
<div class="eoz-text">
<p><b>Глибоководнi жолоби</b> — вiдносно вузькi западини дна океану з глибинами до 11 км (Марiанський жолоб).</p>
</div>
</div>
