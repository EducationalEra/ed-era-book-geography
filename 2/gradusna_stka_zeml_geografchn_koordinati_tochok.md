#Градусна сітка Землі. Географічні координати точок

<div class="eoz-wrap">
<span class="eoz">Визначення</span>
<div class="eoz-text">
<b>Градусна сiтка</b> – система умовних лiнiй (меридiанiв i паралелей) на географiчних картах i глобусах.<br/>
<b>Географiчнi полюси</b> (пiвнiчний i пiвденний) – точки перетину умовної осi обертання Землi iз земною поверхнею.
</div>
</div>

<div class="center">
<img src="earth11.jpg" width="600" class="center"/>
<p><i>Рисунок 3.3.1: Градусна сітка</i></p>
</div>

<div class="eoz-wrap">
<span class="eoz">Визначення</span>
<div class="eoz-text">
<b>Екватор</b> – умовна лiнiя, яка розташована на однаковiй вiдстанi вiд полюсiв i розподiляє земну кулю на двi пiвсфери – Пiвнiчну i Пiвденну. Вiн є найбiльшою паралеллю, довжина якої приблизно $$40000$$ км ($$360^{\circ}$$). Екватор з латинської мови перекладається як «той, що зрiвнює». Ця назва невипадкова, бо екватор – це лiнiя постiйного рiвнодення.<br/>
<b>Меридiани</b> – це лiнiї на глобусi i картi, якi проходять точно вiд Пiвнiчного до Пiвденного полюсiв Землi i вказують напрямок пiвнiч-пiвдень.
</div>
</div>


На глобусах і картах показують ті меридіани, які відповідають цілому числу градусів, але насправді меридіан можна провести через будь-яку точку на земній кулі. Меридіани відраховують від початкового (нульового) меридіана, тобто Ґринвіцького меридіана. Цей меридіан ділить земну кулю на дві півкулі – Східну і Західну. Довжина кожного меридіана дорівнює приблизно
$$20 000$$ км ($$180^{\circ}$$). Довжина $$1^{\circ}$$ дорівнює $$111,1$$ км.

<div class="eoz-wrap">
<span class="eoz">Визначення</span>
<div class="eoz-text">
<b>Паралелi</b> — це лiнiї, проведенi на глобусi та картi паралельно до екватора. Паралелi вказують напрямок захiд-схiд.
</div>
</div>

Відлік починається від екватора до півночі або півдня (можливі значення
широти: від $$0^{\circ}$$ до $$90^{\circ}$$). Довжина всіх паралелей у
градусах $$360^{\circ}$$, а в кілометрах вона різна. Довжина $$1^{\circ}$$
також різна, на екваторі вона дорівнює $$111,1$$ км.

<div class="eoz-wrap">
<span class="eoz">Означення</span>
<div class="eoz-text">
<b>Географiчнi координати</b> – географiчна широта i географiчна довгота. Вони визначають положення точки на земнiй поверхнi вiдносно екватора i початкового меридiана.<br/>
<b>Географiчна широта</b> – це вiдстань у градусах вiд екватора до точки, координати якої потрiбно визначити.<br/>
<b>Географiчна довгота</b> – це вiдстань у градусах вiд початкового меридiана до точки, координати якої треба визначити.
</div>
</div>

Географічна широта буває північною (пн. ш.), якщо об’єкт розміщений
північніше екватора, та південною (пд. ш.), коли об’єкт розміщений
південніше екватора. Географічна широта на Землі може змінюватися в
інтервалі від $$0^{\circ}$$ до $$90^{\circ}$$. Усі точки, розміщені на одній
паралелі, мають однакову географічну широту.

<div class="ebio-wrap">
<span class="ebio">Примітка</span>
<div class="ebio-text">
<b>Екватор</b> – це початок відліку географічної широти, тому його широта становить $$0^{\circ}$$.
</div>
</div>

Кінцеві точки, до яких можна визначити широту — це Північний та Південний полюси. Їхня географічна широта становить $$90^{\circ}$$ відповідно північної і південної широти.

Географічна довгота може бути східною (сх. д.), якщо об’єкт розміщений на схід від початкового меридіана, і західною (зх. д.), якщо об’єкт розміщений на захід від початкового меридіана. Початковий меридіан (Ґринвіцький) – це початок відліку географічної довготи. Він має довготу
$$0^{\circ}$$. Оскільки вся земна куля має $$360^{\circ}$$, то в кожній з півкуль (Східній чи Західній) довгота може бути в інтервалі від $$0^{\circ}$$ до $$180^{\circ}$$. Усі точки, розміщені на одному меридіані, мають однакову географічну довготу.

<div class="fluidMedia">
<iframe align="center" width="560" height="315" src="https://www.youtube.com/embed/r7B4EX7kFgo" frameborder="0" allowfullscreen></iframe>
</div>
<div class="popup">
</div>

<img width="300" src="g1_w2_s2_q3.png">
<quiz correctLabel="correct" incorrectLabel="incorrect" checkLabel="check"> 
    <question text="">
        <p>Укажіть назву уявної лінії, що позначена на рисунку знаком питання.</p>
        <answer>Північне полярне коло</answer>
        <answer correct>тропік</answer>
        <answer>екватор</answer>
        <answer>Південне полярне коло</answer>
    </question>
    <question text="">
        <p>Усі географічні координати будь-яких об’єктів, розташованих на острові Тасманія матимуть:</p>
        <answer correct>південну широту та східну довготу</answer>
        <answer>південну широту та західну довготу</answer>
        <answer>північну широту та східну довготу</answer>
        <answer>північну широту та західну довготу</answer>
    </question>
        <question text="">
        <p>Усі географічні координати будь-яких об’єктів, що розташовані на острові Гренландія матимуть:</p>
        <answer>північну широту та східну довготу</answer>
        <answer correct>північну широту та західну довготу</answer>
        <answer>південну широту та східну довготу</answer>
        <answer>південну широту та західну довготу</answer>
    </question>
</quiz>
