Геологічний час
===============


<div class="space">
<div class="center">
<img src="1.png" width="400px" class="center"/>
<p><i>Рисунок 4.1.1:  Геохронологiчна шкала</i></p>
</div>
</div>

Під час історичного розвитку Землі періоди *горотворення* (час, коли
активно формувалися гори) чергувалися з відносно спокійними періодами у
розвитку земної кори. Для зручності всю історію нашої планети вчені
поділили на п’ять великих проміжків часу – **ери**. Кожній з них відповідають
певні періоди горотворення. Ера — це не лише певний етап розвитку
рельєфу нашої планети. Вона містить у собі ще й особливий етап у
формуванні материків і океанів, розвитку життя на Землі. Ери та періоди
складають **геологічний час**. Усі найважливіші події, що відбувалися
протягом цього часу,\
відображені у так званій геохронологічній шкалі (грецькою «гео» означає
«земля», а «хронос» - «час»).

Найдавнішими ерами є *архейська* (її назва з грецької означає «давня») і
*протерозойська* («раннє життя»), які разом утворюють **докембрій**. Ця
ера охоплює понад 80 % усієї геологічної історії Землі. У докембрії у
складі земної кори переважали базальтові породи. Вже тоді починають
утворюватися окремі підвищені ділянки суходолу з порід, близьких до
гранітних. У той час клімат на Землі був теплим і вологим, з живих
організмів на планеті мешкали лише водорості та бактерії. Інші 20%
історії приходиться на палеозойську («давнє життя»), мезозойську
(«середнє життя») і кайнозойську («нове життя») ери.

| Ера (млн рокiв) | Перiоди горотворення | Найважливiшi подiї |
| -- | -- | -- |
| <b>Архейська (2700-3800)</b> | Архейський (давнi платформи) | Iнтенсивна вулканiчна дiяльнiсть. Поява бактерiй i
деяких водоростей |
| <b>Протерозойська (570-2700)</b> | Байкальський (хребти Прибайкалля) | Формування материкової земної кори та давнiх платформ, поява перших гiр на суходолi. Поширення примiтивних морських тварин. |
| <b>Палеозойська (185-570)</b> | Каледонський (Скандинавськi гори) Герцинський (Урал, Пiвденнi Аппалачi) | Iснує єдиний материк Пангея, що об’єднує всi сучаснi материки. Посилюються клiматичнi вiдмiнностi мiж екваторiальними i приполярними широтами. Вихiд рослин i тварин на суходiл. |
| <b>Мезозойська (70-185)</b> | Мезозойський (гори Пiвнiчно–Схiдного Сибiру) | Материк Пангея розколюється на кiлька окремих частин, утворюються западини Атлантичного,
Iндiйського океанiв. Розвиток динозаврiв, поява
ссавцiв, хвойних рослин. |
| <b>Кайнозойська (70)</b> | Альпiйський (Альпи, Карпати) | Формуються обриси сучасних материкiв i океанiв. Потужне материкове зледенiння. Панування
квiткових рослин, ссавцiв. Поява людини. |