Умовні знаки
------------

**Умовні знаки на картах** поділяють на *масштабні, позамасштабні,
лінійні, пояснювальні.*

-   **Масштабні** умовні знаки передають дійсні розміри об’єктів,
    виражені у масштабі карти. Масштабні умовні знаки складаються
    з контуру. Наприклад, контур лісу або болота, та його заповнення,
    яке позначають кольором чи штрихуванням.

-   **Позамасштабні** умовні знаки застосовують до об’єктів, які не
    виражені в масштабі карти. Це можуть бути геометричні фігури,
    буквені символи, схематичні малюнки. Такими знаками на карті
    позначають населені пункти, родовища корисних копалин,
    елек-тростанції та інші об’єкти.

-   **Лінійними** умовними знаками на картах передають лінійні об’єкти:
    річки, дороги, кордони, лінії зв’язку. До них також відносяться
    ізолінії – лінії з однаковими значеннями абсолютних висот
    (ізогіпси), температур порід (ізотерми), магнітних схилень
    (ізогони), атмосферного тиску (ізобари), морських глибин (ізобати),
    опадами (ізогієти), солоністю (ізогаліни). Всі ці умовні знаки за
    своєю довжиною і конфігурацією є масштабними, а за шириною
    – позамасштабними.

-   **Пояснювальні** умовні знаки — це, наприклад, стрілки, які вказують
    напрямок течії річки, вітру тощо.
