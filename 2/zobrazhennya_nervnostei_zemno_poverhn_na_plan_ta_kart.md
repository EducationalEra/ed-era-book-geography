Зображення нерівностей земної поверхні на плані та карті
========================================================

<div class="eoz-wrap">
<span class="eoz">Означення</span>
<div class="eoz-text">
<b>Рельєф</b> — це всi нерiвностi земної поверхнi.
</div>
</div>


На плані та карті рельєф передають за допомогою горизонталей або пошарового забарвлення.

<div class="eoz-wrap">
<span class="eoz">Означення</span>
<div class="eoz-text">
<b>Горизонталi (iзогiпси)</b> – лiнiї на планi або картi, що з’єднують точки мiсцевостi з однаковою абсолютною висотою вiдносно рiвня Свiтового океану.
</div>
</div>

Горизонталі на карті проводять через певні проміжки по висоті, наприклад через 5, 10 або 20 м.

<div class="eoz-wrap">
<span class="eoz">Означення</span>
<div class="eoz-text">
<b>Бергштрихи</b> – короткi риски, якi вiльним кiнцем указують напрямок зниження схилу.
</div>
</div>


Якщо горизонталі розташовані близько, то схил крутий, якщо на більшій відстані, то – пологий.

Існує два види висоти: *абсолютна* і *відносна*.

<div class="eoz-wrap">
<span class="eoz">Означення</span>
<div class="eoz-text">
<b>Абсолютна висота</b> – це висота мiсцевостi, визначена вiд рiвня <span class="p1">Балтiйського моря</span> (за початок вiдлiку висот на Землi прийнято рiвень <span class="p1">Балтiйського моря</span> (<b>Кронштадтського футштока</b>)).
</div>
</div>

<div class="space">
<div class="center">
<img src="pic5-5.png" width="400px" class="center"/>
<p><i>Рисунок 3.2.1:  Горизонталi та берштрихи</i></p>
</div>
</div>

Абсолютна висота точок, розташованих вище рівня моря, – додатна, а нижче – від’ємна. Так, вище розташовані гори суходолу, нижче – окремі
низовини. 

<div class="exmpl-wrap">
<span class="exmpl">Наприклад</span>
<div class="exmpl-text">
Абсолютна додатна висота найвищих гір світу
Гімалаїв дорівнює 8848 м над рівнем моря, а абсолютна від’ємна висота – це рівень Мертвого моря (-395 м). 
</div>
<br/>
</div>
На планах та топографічних картах
абсолютна висота визначається за горизонталями. Абсолютні висоти вершин
горбів або гір показуються на планах і картах цифрою з крапкою. На
місцевості визначити абсолютну висоту можна за репером – геодезичним
знаком, що вказує висоту над рівнем моря даної точки земної поверхні. За
планом або топографічною картою визначається як різниця абсолютних висот
двох точок. На місцевості відносну висоту визначають за допомогою
нівеліра, а процес вимірювання називається нівелюванням.<br/>
<br/>
<div class="eoz-wrap">
<span class="eoz">Означення</span>
<div class="eoz-text">
<b>Вiдносна висота</b> — це перевищення однiєї точки земної поверхнi над iншою.
</div>
</div>

На картах з масштабами $1 : 500 000$ і $1 : 1 000 000$ для зображення
нерівностей земної поверхні застосовують спосіб пошарового забарвлення.
Він полягає у фарбуванні глибинних і висотних шарів відповідно до шкали:
від темно-синього до блакитного, від темно-зеленого до світло-зеленого і
далі від світло-коричневого до темно-коричневого за принципом, чим
глибше і чим вище, тим темніший колір. Шкала глибин і висот є на кожній
карті.

<div class="space">
<div class="center">
<img src="pic6.jpg" width="250px" class="center"/>
<p><i>Рисунок 3.2.1:  Нівелір</i></p>
</div>
</div>

<div class="space">
<div class="center">
<img src="Nivelir.jpg" width="400px" class="center"/>
<p><i>Рисунок 3.2.2:  Нівелювання</i></p>
</div>
</div>


