Орієнтування на місцевості
==========================

<span class="p1">Орієнтуватися на місцевості</span> – вміти визначити своє місцеперебування
відносно сторін горизонту.

Основні сторони горизонту – <span class="p1">північ, південь, захід і схід</span>, проміжні – *північний схід, південний схід, південний схід* та *північний захід*.

<div align="center">
<img src="compas.png" width="300"/>
</div>

Визначати сторони горизонту можна по природним об’єктам. 
* Мурашники майже завжди розташовані з <span class="p1">південного</span> боку дерева, пня чи куща. 
* У поодиноких дерев кора з <span class="p1">північного</span> боку товстіша, часто вкрита мохом. 
* У ясний день можна орієнтуватися за cонцем. Опівдні, о 12 год, Сонце знаходиться на <span class="p1">півдні</span>. Тому тінь від предметів буде направлена на <span class="p1">північ</span>. Лінію тіні <span class="p1">північ–південь</span> називають <span class="p1">полуденною лінією</span>. 
* Надійно орієнтуватися можна за <span class="p1">Полярною зорею</span>, яка завжди вказує напрямок на <span class="p1">північ</span> з точністю до $1^{\circ}.$ 

<div class="alg-wrap">
<span class="alg">Як запам'ятати</span>
<div class="alg-text">
Щоб за напрямком на <span class="p1">північ</span> визначити інші, потрібно стати обличчям на <span class="p1">північ</span> і розвести руки в боки. По праву руку буде <span class="p1">схід</span>, по ліву – <span class="p1">захід</span>, а позаду – <span class="p1">південь</span>.
</div>
</div>

**Алгоритм орієнтування за Полярною зорею**:

1.  Bідшукати сузір’я <span class="p1">Великої Ведмедиці</span> у вигляді «ковша» з семи яскравих зір.

2.  Провести уявну лінію через дві крайні зорі «ковша».

3.  Bідкласти на лінії п’ять разів відстань, яка дорівнює відстані між двома крайніми зорями.

<div align="center">
<img src="pic2-2.jpg" width="250"/>
</div>

Найчастіше напрямок щодо сторін горизонту визначають за допомогою
компаса. Його намагнічена стрілка завжди одним кінцем показує на
<span class="p1">північ</span>, а іншим – на <span class="p1">південь</span>. Магнітний компас було винайдено в
<span class="p1">Китаї</span>. У Середземномор’ї компас з’явився приблизно у ХII ст.

**Послідовність дій для орієнтування за компасом**:

1.  Установити компас на горизонтальну площину.
2.  Вивільнити за допомогою спеціального важеля
    намагнічену стрілку.
3.  Зачекати, доки стрілка заспокоїться.
4.  Повернути корпус компаса, доки позначка N (North – північ) не збіжиться з напрямком, указаним темним кінцем стрілки.

<div align="center">
<img src="pic3-2.jpg" width="450"/>
</div>


<div class="eoz-wrap">
<span class="eoz">Означення</span>
<div class="eoz-text">
<b>Азимут</b> — це горизонтальний кут мiж напрямком на пiвнiч i напрямком на обраний об’єкт.
</div>
</div>

Кут відраховують тільки за годинниковою стрілкою.

Величина азимута може змінюватися від $0^{\circ}$ до
$360^{\circ}$.

<div class="eoz-wrap">
<span class="eoz">Означення</span>
<div class="eoz-text">
<b>Румб</b> — це кут мiж напрямком на предмет та найближчим кiнцем меридiана.
</div>
</div>

Меридіани вказують напрямок північ-південь.

**Алгоритм визначення азимута за планом**:

1.  Зорієнтувати план за допомогою компаса. Для цього необхідно повернути план таким чином, щоб його напрямок на північ збігся з напрямком, який указує компас.
2.  Установити компас у тій точці плану, звідки потрібно визначити азимут на той або інший предмет.
3.  Зорієнтувати компас за сторонами горизонту.
4.  Визначити азимут за шкалою компаса, повертаючи кільце доти, поки уявна лінія не з’єднає проріз, мушку й зображення об’єкта, на який визначається азимут.

<div align="center">
<img src="pic4-2.jpg" width="450"/>
</div>

